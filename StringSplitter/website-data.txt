Knut Arild Hareide, der er leder for Kristendemokraterne slog mandag fast, at partiets landsstyre ikke har tillid til Silvi Listhaug. Dog bekræftede han ikke, hvorvidt de vil stemme for et mistillidsvotum tirsdag.

Hvis der kommer flertal for mistillidsvotummet, kommer regeringens fremtid for alvor på spil. Kilder nær regeringen siger nemlig, at statsminister, Erna Solberg, vil sætte hele regeringens liv på spil, hvis et flertal i Stortinget erklærer deres mistillid til Silvi Listhaug

Undskyldninger og provokation

*Silvi Listhaug har siden opslaget sagt undskyld otte gange i løbet af de fire gange, hun har været på talerstolen siden opslaget.*

Hun har dog ikke været meget for at undskylde selve indholdet af opslaget. Det var først sidste gang, hun var på talerstolen, at hun beklagede indholdet.

Hun har også provokeret en del mennesker ved at invitere pressen til at se de mange blomster, folk har sendt hende efter opslaget.

Statsminister Erna Solberg har beklaget retorikken på vegne af regeringen, men har understreget, at hun forsat har tillid til sin justitsminister.